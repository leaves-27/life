# 概述
带兵打仗的人应该先保证己方不能被敌人打败，再伺机寻找敌方给出的破绽，打败敌人。这具体到行动又分为平日里取信于民能让民众生死与共、日常训练队伍使得军队的规章制度能贯彻执行，进而使自己拥有广阔的土地、充沛的物资、众多的人员、强大的战斗力，最终获得胜利。就像形成一定形状。

# 原文
孙子曰：昔之善战者，先为不可胜，以待敌之可胜。
不可胜在己，可胜在敌。
故善战者，能为不可胜，不能使敌之必可胜。
故曰：胜可知，而不可为。

不可胜者，守也；可胜者，攻也。
守则不足，攻则有余。
善守者，藏于九地之下，善攻者，动于九天之上，故能自保而全胜也。
见胜不过众人之所知，非善之善者也；战胜而天下曰善，非善之善者也。
故举秋毫不为多力，见日月不为明目，闻雷霆不为聪耳。
古之所谓善战者，胜于易胜者也。
故善战者之胜也，无智名，无勇功。

故其战胜不忒，不忒者，其所措必胜，胜已败者也。
故善战者，立于不败之地，而不失敌之败也。
是故胜兵先胜而后求战，败兵先战而后求胜。

善用兵者，修道而保法，故能为胜败之政。
兵法：一曰度，二曰量，三曰数，四曰称，五曰胜。
地生度，度生量，量生数，数生称，称生胜。
故胜兵若以镒称铢，败兵若以铢称镒。
胜者之战民也，若决积水于千仞之溪者，形也。
